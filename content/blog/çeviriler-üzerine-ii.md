+++
author = "O"
date = 2020-03-07T21:00:00Z
draft = true
github = "https://github.com/osmanorhan/babil"
title = "Çeviriler Üzerine - II"

+++
Code Complete yazılım dünyasında başucu kitaplarından biri olarak değerlendirilmektedir. İlk baskısını 1993 yılında yapan kitap 2004 yılında çıkan güncellenmiş ikinci baskı ile bugüne kadar etkisini yitirmedi. Kitabın yıllarca başucu kitap olması ve ilk baskından bu yana 25 yıl geçse de hala yazılım geliştiriciler arasında en çok tavsiye edilen kitaplar arasında bulunmasının temel sebebini bir programlama dili veya yöntemi kitabı olmayıp aslında temel yazılım konstrüksiyonuna odaklanmasına ve temelleri anlaşılır bir üslup ve yöntemle okuyucuya aktarmasından kaynaklandığını düşünüyorum.Bilgisayar ve yazılım dünyasındaki gelişmeler göz önüne alındığında bir kitap için 25 yıl uzun bir süre. Başka bir mühendislik kitabından örnek verecek olursak, ülkemizde de yaygın olarak kullanılan bir mekanik kitabı 1992 yılında ilk baskısını yapsa da bu süreçte 7 baskı yapmış ve her seferinde kitap güncellenmiştir. Benzer şekilde bir çok örnek bulunabilir. Peki 25 yılda lisans öğrencileri için mekanik mi daha çok değişmiştir yoksa yazılım mı?   
!\[cc2\](cc2.png)  
Aylar içerisinde değişen geliştirme ortamları dikkate alındığında cevap aşikar sanırım. Böyle inanılmaz bi değişimin olduğu bir alanda bu kitabın güncelliğini korumasını ben yazılım geliştiricilerin hâlâ bu seviyeyi yakalayamamış olmasından kaynaklandığını düşünüyorum. Buradaki konuların büyük bir bölümü büyük bir bölüm yazılım geliştirici tarafından damarlarına işlenecek kadar tecrübe edildiğinde artık kitap öğretici olmaktan çıkıp eski kült kitaplar arasında yerini alacaktır. O zamana kadar henüz yeni sayılabilecek bir alan için hâlâ öğrenilmesi gereken çok şey olduğunu düşünüyorum. Bu konuyla ilgili 2011 yılında yazara üçüncü baskının olup olmayacağı gayriresmî olarak sorulmuş ve yazar şöyle cevap vermiş:_> Doğası gereği bir kitabın uygulanabilirliği yayınlanması ile birlikte azalmalı fakat ikinci basım bir öncekinden daha yavaş yeterliliğini kaybediyor. Bu sebeple 3. baskı düşünmüyorum. Eğer yeniden yazacak olsaydım daha çok scripting dillerinden bahsederdim, ana değişim bu olurdu._  
diyor ve şöyle bir anektot paylaşıyor:  
_> 15 yıl önce bu kitabı okumayanlara tek günlük bir kodlama eğitimi verseydim %80-90'ı anlattığım konularla daha önce karşılaşmamış olurdu fakat şimdi yeni mezun öğrencilere bunları anlatsam çoğu bunları zaten okulda öğrendik derler. Bu da lisans eğitiminin gelişme gösterdiğini kanıtlıyor._  
Dünyada bilgisayar mühendisliği/bilimi lisans eğitimi gelişiyor olabilir fakat ülkemizde genel olarak aynı şeyden bahsetmek (bazı özel durumlar haricinde) mümkün görünmüyor. Dahası, gözleme dayalı bir bilgi olarak, piyasada yazılım geliştirici olarak çalışan alaylıların sayısı azalsa da (ülkedeki bilisayar mühendisi/bilimi mezunlarının artmasından kaynaklı olarak) hâlâ şirketlerde hatırı sayılır oranda yer almaktadır, almaya da devam edecektir. Ayrıca üniversiteler yıllık 8000 kişilik bilgisayar mühendisi mezun verebilme potansiyeliyle ana kaynak olarak orada durmaktadır. Bu üniversitelerin kaçında Code Complete gibi kitaplar ders kitabı olarak okutuluyor emin değilim fakat Türkçe çevirisinin olmaması bunun ancak yabancı dilde eğitim veren üniversitelerle (yaklaşık 80 üniversitenin 15 tanesi) sınırlandırıyor. Aynı şekilde alaylılar biraz daha ilgili olsalar da dil/zaman problemlerinden dolayı gerekli ilgiyi gösteremiyorlar.  
Kişisel olarak bir çok yerde en etkili bilgisayar bilimleri kitapları listelenir. Quora veya Stackoverflow gibi sitelerde çokça karşılaşabilirsiniz bu tür derlemelerle. Bunların biri olan _*"\[Most influential books for programmers\](_[_https://github.com/chhantyal/influential-cs-books_](https://github.com/chhantyal/influential-cs-books "https://github.com/chhantyal/influential-cs-books")_)"*_ altında derlenmiştir ve Türkçe olarak da liste yayınlanmış. Bu listede eksikler olsada 87 tane kitap listelenmiş fakat sadece 9 tanesi (ki bunların bir kaçı tamamen genel kültür olarak yayınlanmış) Türkçe'ye çevrilmiş. Listenin en başındaki Code Complete yer alıyor. Bu listedeki diğer bir önemli kaynak kitap "Algoritmalara Giriş" de çok yakın zamanda, 2016 yılında çevrilebildi ancak.  
\[Etkileyici programlama kitapları\]([https://github.com/maidis/etkileyici-programlama-kitaplari/blob/master/README.md](https://github.com/maidis/etkileyici-programlama-kitaplari/blob/master/README.md "https://github.com/maidis/etkileyici-programlama-kitaplari/blob/master/README.md"))  
Peki Çekçe, Lehçe, Rusça, Çince gibi bir çok dile çevrilen kitap neden Türkçe'de yok? Bununla ilgili zaman zaman tartışmalar çıkıyor, Twitter atışmalarından ileri gidemeyen konular son zamanlarda Youtube aşık atışmalarına varsa da sonuçta yine değişen bir şey yok. Bir tarafta "abi ingilizce öğrensinler"ci diveloper camiası varken diğer tarafta üniversite hocalarımızın büyük bölümü bu konuyu, üç-beş günlük tatil gözüyle bakılan ve ülkenin gezilesi yerlerinde yapılan akademik kongrelerde akademik teşvik miktarlarını konuşmaktan arta kalan zamanlarda enine boyuna tartışıyorlar. Fakat bu süreçte yine olan lisede bu konuya merak salmış ya da Anadolu'nun çeşitli üniversitelerinde bu alanda okuyan bazı öğrencilere oluyor. Bazı diyorum çünkü bu öğrencilerin büyük bölümü adından dolayı bölüme gelmiş olsa da içlerindeki yaklaşık %10'luk kesim bilgiye ve eğitime aç fakat nasıl erişeceğini bilmediğinden boşa vakit geçiriyor.  
Temel bilgisayar bilimleri kitaplarına bakarsanız bir çoğunun japonca, almanca, rusça çevirilerinin olduğunu göreceksiniz Örn. \[TAOCP\]([https://www-cs-faculty.stanford.edu/\~knuth/taocp.html](https://www-cs-faculty.stanford.edu/\~knuth/taocp.html "https://www-cs-faculty.stanford.edu/~knuth/taocp.html")). Çevirilen dillerin bir çoğunda ingilizce bilme oranı türkiyenin üzerinde(\[İngilizce Bilme Oranları\](![](https://commons.wikimedia.org/wiki/File:English_as_a_foreign_and_second_language_in_the_EU_and_Turkey,_2005.jpg))) Bu ülkelerde neden böyle bir şeye ihtiyaç duyuluyor? Diğer taraftan neden bizde bu defakto olmuş kaynakların çevirileri yok/yetersiz.  
Evet, İngilizce bu işin olmazsa olmazı ama biz bu kişilerin önüne önce İngilizce gibi bir engel koyarsak ancak hevesini kaçırıp başka konulara yönlenmesine sebep oluruz. Oysa o potansiyelin o anda oraya akması gerekiyor ve düzgün bir eğitim sistemi/ülke bu çocuk için gerekli araçları sunmak zorundadır. Bunun en başında da ona yol gösterecek kaynakların sunulması gelir. Eğer sunamazsanız o çocuk gidip bunları öğrenmek yerine ezberlemeyi seçer. Hangi tuşa basınca neyin çalışacağını bilmez, X tuşuna basınca Y'nin çalışacağını ezberler sadece.   
_> Devlet ne iş yapıyor, vergi veriyoruz, yapılsın._  
demek hiç bir şeyi çözmedi. Bu konuda çalışan şirketlerin ve kişilerin kendi bilgilerinin zekatını vermesi gerekir. Nasıl Code Complete Microsoft tarafından yayınlandıysa bizim de büyük şirketlerimizin böyle kaynak kitapları yayınlaması en azından çevirebilmesi gerekir. Şirketler yapmıyorsa kişilerin insiyatif alıp niş katkılar yapması gerekir. Bu bir gelecek yatırımıdır. Bir kitabı 100 kişinin okunması ve bir tane Aziz Sancar çıkarmamız yeterlidir. Rakam olarak 1 kişi olsa da yetiştirilmesi ve erişilmesi zor bir hedef. Böyle kaynakların milyonlarca satması, kâr etmesi, yaygınlaşması önemli değildir. Kitapların görevi budur. Bir kitap bir kişi için bile yazılabilir.